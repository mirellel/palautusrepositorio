## Retrospektiivitekniikat

Retrospektiivi on tiimin pitämä kokous projektin yhden iteraation tai koko projektin lopussa. 
Retrospektiivissä keskustellaan mikä kyseisen iteraation aikana onnistui hyvin, 
missä olisi parantamisen varaa ja miten näihin suhtaudutaan tulevaisuudessa seuraavissa iteraatioissa. 
Toimivien ja tuottavien retrospektiivien takaamiseksi, on kehitetty monia yleisessä käytössä olevia retrospektiivitekniikoita.

Start, Stop, Continue, More of, Less of Wheel -tekniikassa arvioidaan kulunutta sprinttiä näissä viidessä kategoriassa.
Retrospektiivin vetäjä piirtää esimerkiksi valkotaululle viiteen osaan jaetun ympyrän ja kirjoittaa jokaiseen sektoriin yhen kategorioista.
Kategoriat käydään läpi yksitellen, kysyen tiimiltä esimerkiksi "Mitä meidän pitäisi aloittaa tekemään, mitä emme vielä tee?", 
"Minkä tekeminen meidän pitäisi lopettaa" tai "Mitä meidän pitäisi jatkaa". 
Vetäjä voi myös kysyä yleisemmin palautetta sprintistä, jonka jälkeen palaute sijoitetaan taululle oikeaan kategoriaan.

Glad, Sad, Mad -tekniikka on hyvin saman tyyppinen. Tiimin jäsenet kirjoittavat itse esimerkiksi post-it-lapuille mietteitään kuluneesta sprintistä,
jonka jälkeen jäsenet yksitellen kertovat mitä ovat kirjoittaneet ja laittavat laput taululle oikean kategorian alle. Sad ja Mad -kategoriat ovat molemmat
selkeästi negatiivisia, mutta Mad-kategoriassa olevat mietteet voivat olla kokonaan tiimin ulkopuolisia ongelmia, mutta vaikuttavat silti sprintin laatuun.
Lopuksi jäsenet äänestävät mihin asioihin kyseisessä retrospektiivissä puututaan ja asioista keskustellaan.
